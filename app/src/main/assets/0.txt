<h2 style="direction: rtl;"><strong>رشد جنسی</strong></h2>

<h3 style="direction: rtl;"><strong>نشانه های بارز&nbsp;رشد در کودکان</strong></h3>

<p style="direction: rtl;"><strong>5 الی 7 سالگی</strong></p>

<p><span dir="RTL">- تغييرات فیزیکی</span></p>

<p style="direction: rtl;">&bull;&nbsp;رشد فيزيكي در اين سنين به صورت ثابت و کند&nbsp;است.&nbsp;</p>

<p style="direction: rtl;">-<strong>تغييرات &nbsp;جنسی&nbsp;:</strong></p>

<p style="direction: rtl;">&bull;&nbsp;کودکان&nbsp;در آخرين &nbsp;مرحله تحقق پايه اصلي هويت جنسي خود هستند . آنان نقش بالغین را بوسيله بازي معكوس جستجو می کنند . مثلاً در خانه بازي&nbsp;هر کودکی نقش هاي متفاوتی &nbsp;را در موقعیت زمانی خاص بازي مي كند.</p>

<p style="direction: rtl;">&bull;&nbsp;معمولاً با والد ناهمجنس خود رابطه ی خاصی را در ارزو مي پروراند و در عين حال به دنبال ارتباط قوی &nbsp;با والد همجنس خود نیز هست .</p>

<p style="direction: rtl;">&bull;&nbsp;شناخت و كشف بدن در این مرحله معمول است . &nbsp;آگاه از تفاوت هاي &nbsp;جنسي&nbsp;و تولید مثل &nbsp;اند ولي&nbsp;علاقه ای به این موضوع نشان نمی دهند .</p>

<p style="direction: rtl;">&bull;&nbsp;رسانه های جمعی روی درک آنان از نقش خانواده مرد / زن تاثیر می گذارد . والدین نیز به اميد تاثير در اين فرايند نقشي را به طور معمول و يا غير معمول مي پذيرند.&nbsp;</p>

<p style="direction: rtl;"><strong>-رشد&nbsp;:</strong></p>

<p style="direction: rtl;">&bull;&nbsp;کلمات&nbsp;مرتبط با موضوع جنس را می آموزند. به دليل تاثير گروه همسالان به نظر مي رسد صحبت كردن در &nbsp;مورد اصطلاحات جنسي كار بدي است.&nbsp;&nbsp;</p>

<p style="direction: rtl;">&bull;&nbsp;سوالاتی در مورد حاملگی، نحوه تولد و نوزاد می پرسند . ممکن است سوالاتی از نقش پدر در روند تولید مثل داشته باشند .علاقه مند اند که رفتار حیوانات و انسان ها را مقایسه کند .</p>

<p style="direction: rtl;">&bull;&nbsp;شروع به تمیز دادن بین رفتار قابل قبول و غیر قابل قبول می کنند .</p>

<p style="direction: rtl;">&bull;&nbsp;با بدن خود متواضع می شوند . شروع آگاهی نسبت به بدن خود سبب می شود تمايل به حفظ حريم خصوصي و احساس شرم در آن ها بیشتر بروز كند.</p>

<p style="direction: rtl;">&bull; &nbsp;رشد هويت جنسي در اين دوره با انتخاب برنامه هاي اوقات فراغت، راه هاي ابراز احساسات و انتخاب موضوعات مدرسه ادامه دارد. &nbsp;</p>

<p style="direction: rtl;">&nbsp;</p>

<p style="direction: rtl;"><strong>8 سالگی تا 12 سالگی</strong></p>

<p style="direction: rtl;">کودکان در سنين پیش از نوجوانی آگاه و علاقه مند و تحت تاثير موضوعات جنسی زندگی&nbsp;خودشان هستند.&nbsp;&nbsp;کودکان در اين دوره معمولاً کنجکاو بوده و سئوالات زیادی می کنند . این دوره ممكن است در کودکان بسیار احساسی باشد و آنان در زمان گذر از برزخ کودکی به نوجوانی ممکن است&nbsp;احساساتي بوده و زود گریه کنند .</p>

<p style="direction: rtl;"><strong>- روند فیزیکی/ جسمی :&nbsp;</strong></p>

<p style="direction: rtl;">&bull;&nbsp;این دوره با تجربه تغییرات جسمی بلوغ آغاز می شود (بزرگ شدن دستگاه هاي تناسلی ،سینه ها و غيره )&nbsp;</p>

<p style="direction: rtl;">&bull;&nbsp;برخی دختران شروع قاعدگی را تجربه می کنند . دختران نیاز دارند که برای شروع قاعدگی آماده باشند و پسران نیز نیاز دارند در مورد ترشحات مشابه (خواب های مرطوب) اطلاعاتي بدانند. دختران و پسران باید از این روندهاي مربوط به جسم خود و جنس مخالف خود اطلاعات کسب کنند .</p>

<p style="direction: rtl;"><strong>- روند جنسی :&nbsp;</strong></p>

<p style="direction: rtl;">&bull;&nbsp;در اين دوره تاثير&nbsp;گروه هم سالان روی تصویر كودك از خود افزايش يافته است. &nbsp;اصلی ترین اتصال و توجه كودك در اين سن هنوز به &nbsp;همجنس خودش است .</p>

<p style="direction: rtl;">&bull;&nbsp;در این سن برخی از کودکان ممكن است خود ارضایی کنند .&nbsp;</p>

<p style="direction: rtl;"><strong>- روند رشد :&nbsp;</strong></p>

<p style="direction: rtl;">&bull;&nbsp;کودکان شروع به جداشدن از والدین می کنند . در اين دوره كودكان یاد میگیرند که دوستان می توانند فرهنگ ها و عقايد متفاوتی داشته باشند و در عین حال با هم دوست باشند . در اين دوره ي دوستان در كنار هم کل واقعیت های زندگی را با هم تجربه می کنند .</p>

<p style="direction: rtl;">&bull;&nbsp;تغییرات جسمی و احساس پيش از نوجواني می تواند مثبت باشد، اگر این طور نباشد اين احساس می تواند احساس گناه، گیجی و ناامیدی و شرم را داشته باشد که موجب کاهش ارتباط با خانواده می شود. &nbsp;در اين صورت ممكن است حمایت کمتری از خانواده دریافت کنند .</p>

<p style="direction: rtl;">&bull;&nbsp;مسئولیت پذیری در خانه افزایش می یابد . والدین را تشويق مي كنند كه تفاوت کمتری بین مسئولیت های دختران و پسران در این سن قائل شوند . تبعيض&nbsp;جنسی از همین&nbsp;سنین کودکی آغاز می شود .</p>

<p style="direction: rtl;">&nbsp;</p>

<p style="direction: rtl;"><strong>13 سالگی به بالا</strong></p>

<p style="direction: rtl;">دوره نوجوانی نه تنها با تغییرات جسمی&nbsp;بلکه با تغییرات رفتاری مهمی همراه است . این تغییر جدید همراه آگاهی و شناخت جنسی است .</p>

<p style="direction: rtl;"><strong>- روند فیزیکی / جسم :</strong></p>

<p style="direction: rtl;">&bull;&nbsp;ادامه تجربه تغییرات جسم تا رخداد کامل بلوغ. به طور متوسط ، دختران دو سال زودتر از پسران رشد و تکمل جنسی را آغاز می کنند .</p>

<p style="direction: rtl;">&bull;&nbsp;قاعدگی یا تولید اسپرم : در دختران قاعدگی در سنین 16-14 رخ می دهد و انزال در پسران در حدود 15 سالگی.</p>

<p style="direction: rtl;"><strong>- روند جنسی :&nbsp;</strong></p>

<p style="direction: rtl;">&bull;&nbsp;علاقه بیشتر به موضوعات جنسی، تجربه در اين نوجوانان بیشتر به صورت تخیلات جنسی بوده و آن را به عنوان راهي برای درک نقش جنسی خود استفاده می دانند.</p>

<p style="direction: rtl;">&bull;&nbsp;تمایل دارند که به طور بیشتری تحت تاثیر نظر گروه همسالانشان باشند .&nbsp;</p>

<p style="direction: rtl;">&bull;&nbsp;در این دوره نوجوان تمایل به واردشدن در روابط عاشقانه دارند و علاقه مند به تجربه روابط عاشقانه هستند.</p>

<p style="direction: rtl;">&bull;&nbsp;ممکن است به جنس مثل خودش گرایش داشته باشد به خصوص که در این دوره امکان خود ارضایی وجود دارد بیشتر جذب هم جنس خود می شود . اين لزوما به معناي جهت گيري تمايل به هم جنس نيست. &nbsp;</p>

<p style="direction: rtl;">&bull;&nbsp;ممکن است نوسانات خلقی را زياد تجربه کنند .</p>

<p style="direction: rtl;"><strong>- روند رشد :&nbsp;</strong></p>

<p style="direction: rtl;">&bull;&nbsp;قویاً می خواهند مستقل باشند، کودک ممکن است رو در روی والدین بایستد .</p>

<p style="direction: rtl;">&bull;&nbsp;به ظاهر&nbsp;جسمی خود بیشتر آگاه است. گاهي نسبت به ان بي توجه و گاهي بيش از حد به خود توجه مي كنند.&nbsp;</p>

<p style="direction: rtl;">&bull;&nbsp;این توانایی را پیدا می کند که شرایط مختلف را در یک&nbsp;یک&nbsp;موقعیت شناسایی کند .&nbsp;</p>

<p style="direction: rtl;">&bull;&nbsp;تمایل دارد که موضوعات انتزاعی در گیر شود و گاهاً از واقعیت جدا می شوند . ممكن است تفکرات و احساساتی داشته باشد که خاص باشد، گاها احساس&nbsp;جاودانگی دارد و فکر می کند هیچ اتفاق بدی برای او نخواهد افتاد . (باور دارد: این اتفاق برای من نمی تواند بیافتد )&nbsp;</p>

<p style="direction: rtl;">&bull;&nbsp;درک آینده برای آنان محدود است . بنابراین صحبت کردن در مورد عواقب کاری که در سال هاي بد رخ خواهد داد برای او بی تاثیر است مگر اینکه قسمتی از اثر آن مربوط به حال و الان وی باشد.&nbsp;</p>

<p style="direction: rtl;">&bull;&nbsp;اغلب احساس تنها بودن را دارد : &quot;من تنها هستم&quot; ، &quot;هیچ کس مرا درک نمیکند&quot; ، &quot;من استثنا هستم&quot; ، &quot;هیچ کس چیزی را که من تجربه کردم را تجربه نکرده یا نمی کند&quot;. &nbsp;</p>

<p style="direction: rtl;">&bull;&nbsp;تمایل به تجربه در آن ها زياد است، امتحان کردن نقش های مختلف برای شناخت خود .</p>

<p style="direction: rtl;">&bull;&nbsp;شروع به تعریف کردن ارزش های شخصی خود با كمك و راهنمايي خانواده ، هم سالان و جامعه می کند .</p>

<p style="direction: rtl;">&bull;&nbsp;نیاز دارد که والدین و حمایت محیطی او را درک کنند .&nbsp;</p>

<p style="direction: rtl;">&bull;&nbsp;نوجوان به سرعت به سمت بالغ شدن حرکت می کند . این دوره ارزیابی مجدد نوجوان است . نوجوان نیاز دارد استقلال خود را از خانواده و همسالان خود ايجاد کند، بتواند با جنس مخالف خود ارتباط برقرار کند و براي وارد شدن به فضاي كار خود را آماده كند و در نهایت شروع به ساختن هويت و یک فلسفه با معنی از زندگی شود .&nbsp;</p>

<p style="direction: rtl;">&nbsp;</p>

<p><strong><span dir="RTL">تهیه و جمع آوری :</strong> بتول موسوی </span></p>
