<h3 style="direction: rtl;"><strong>ارتباطات &nbsp; &nbsp; &nbsp; &nbsp; &nbsp;</strong></h3>

<p style="direction: rtl;"><strong>صحبت کردن در مورد&nbsp;جنس و روابط جنسی با کودک خود</strong></p>

<p style="direction: rtl;">&bull;&nbsp;به سئوالات&nbsp;کودکان خود همان موقع که سئوالات را می پرسند پاسخ دهید و آنرا به تاخیر نیاندازيد.&nbsp;</p>

<p style="direction: rtl;">&bull;&nbsp;به دقت به سئوال او گوش دهید و مطمئن شوید سئوالات او را درست فهمیده اید .&nbsp;</p>

<p style="direction: rtl;">&bull;&nbsp;برای کودکی که سئوالي&nbsp;از شما نمی پرسد وقت های مهم برای آموزش را شناسایی کنید . مثلاً حاملگی یکی از دوستان یا بستگان شروع خوبی خواهد بود برای بحث در مورد اینکه چگونه جنین در رحم مادر رشد می کند . برنامه های تلویزیون،&nbsp;مقالات و کتاب ها سایر ابزاری هستند که برای شروع و ادامه بحث می توانند موثر باشد .&nbsp;</p>

<p style="direction: rtl;">&bull;&nbsp;سعی نکنید در جلسه اول تمام مطالب را پوشش دهید در عین حال نگران نباشید اگر زیاد اطلاع رسانی کردید .</p>

<p style="direction: rtl;">&bull;&nbsp;فرزند شما اطلاعات را می گیرد و آن را به سایرین نیز انتقال می دهد . گاهاً از هر جایی نیز جملاتی را می شنوند كه از شما در مورد ان بعداً از شما می پرسند .&nbsp;</p>

<p style="direction: rtl;">&bull;&nbsp;با&nbsp;زبان ساده و متناسب سن وی با او صحبت کنید . مثلاً برای کودک سه ساله مي توانيد بگويد: &quot;کودکان در قسمتی از اندام مادرشان به نام رحم رشد می کنند.&quot; و برای کودک 6 ساله سؤال مهم اين است که چگونه جنين در آنجا رشد می کند و چگونه خارج می شود .</p>

<p style="direction: rtl;">&bull;&nbsp;از واژه های درست استفاده کنید. بچه به هنگام استفاده از استعاره ها براي اندام هاي جنسي گيج مي شوند.&nbsp;</p>

<p style="direction: rtl;">&bull;&nbsp;بررسی كنيد آنها در اين مورد چه می دانند. به طور اجتناب ناپذيري، کودکان در مدرسه از سایر همکلاسی های خود اطلاعاتی کسب می کنند که نمی فهمند . سعی کنید با باز كردن و بحث&nbsp;در مورد اين موضوع بفهمید کودکان خود در مورد موضوع خاص جنسي چه مي گويند.&nbsp;مثلاً بپرسید &quot; خودت در مورد تولد نوزاد چه چیزی می دانی ؟ &quot;&nbsp;این روش سبب علاقه جهت ادامه بحث و حتی رفع اطلاعات نادرستی می شوند که آنها دارند. &nbsp;</p>

<p style="direction: rtl;">&bull;&nbsp;اجازه بدهید کودکان بدانند شما چه فکری می کنید، و چه استانداردهای رفتاری در خانه قابل قبول و درست است .</p>

<p style="direction: rtl;">&bull;&nbsp;مهم است&nbsp;که کودکان بدانند چه چیزی از نظر اجتماعی مناسب/نامناسب است و اینکه بدانند اگر سوالي داشتند و یا مشکلی پیدا کردند چکار کنند . به تدریج با بلوغ ضروری است که به کودکان بیاموزیم که بفهمند استانداردهای دیگران ممکن است با استانداردهای آن ها متفاوت باشد.&nbsp;</p>

<p style="direction: rtl;">&bull;&nbsp;از گفتن جمله &quot;نمی دانم&quot; احساس شرمندگی نکنید، شما می توانید بگویید &quot; یه کمی احساس ناراحتی و شرم می کنم ولی لازم است در این مورد صحبت کنیم و با هم پاسخی برای آن پیدا کنیم &quot;&nbsp;</p>

<p style="direction: rtl;">&nbsp;</p>

<h3 style="direction: rtl;"><strong>صحبت در مورد جنسیت با نوجوان خود&nbsp;</strong></h3>

<p style="direction: rtl;"><strong>به&nbsp;عنوان والد چه می توانم انجام دهم .</strong></p>

<p style="direction: rtl;">ایجاد یک فضای باز، صادقانه و ارتباط دو طرفه&nbsp;مهمترین کاری است که والدین می توانند انجام دهند تا از بروز مشکلاتی چون مصرف مواد ، الکل و تصمیمات مربوط به مسايل جنسی و رابطه بین هم سالان جلوگیری کند .&nbsp;</p>

<p style="direction: rtl;">براي ايجاد و حفظ ارتباط دوطرفه بين شما و نوجوانتان &nbsp;پیشنهادهای زیر را می کنیم :&nbsp;</p>

<p style="direction: rtl;">&bull;&nbsp;به خاطر داشته باشید که کودکان به آنچه شما می گویید و عمل می کنید اهمیت می دهند، هر چند گاها این چنین به نظر شما نرسد.&nbsp;</p>

<p style="direction: rtl;">&bull;&nbsp;با&nbsp;تصمیمات درست سلامتی &nbsp;مثل تصميم شما در مورد مصرف مواد-الکل و سیگار ميزان مسئوليت خود را نشان دهيد.&nbsp;</p>

<p style="direction: rtl;">&bull;&nbsp;تلاش زیادی کنید که با نوجوانتان صحبت کنید .</p>

<p style="direction: rtl;">&bull;&nbsp;وقتی موضوعی در تلویزیون ، اخبار، موسیقی و غیره مطرح می شود سعی کنید آنرا باز کرده و در مورد آن با فرزند خود بحث کنید . در این زمان سعی کنید نشان دهید ارزش های معني دار، واقعی و مهم را چگونه بشناسند .&nbsp;</p>

<p style="direction: rtl;">&bull;&nbsp;از نوجوانتان بخواهید افکار و نظرات خود را بیان کنند . این راهی است برای اینکه بتوانید ارزش هايي كه به آن باور داريد را مشخص کنید .&nbsp;</p>

<p style="direction: rtl;">&bull;&nbsp;کارهای متفاوتی را با فرزندانتان انجام دهید . در زندگی آنها به طور فعال حضور/وجود داشته باشید .&nbsp;</p>

<p style="direction: rtl;">&bull;&nbsp;کودکانتان را تشویق کنید که در تعیین مسیر زندگی نقشي فعال داشته باشند نه نظاره گر .</p>

<p style="direction: rtl;">&bull;&nbsp;طوری وانمود نکنید که همه چیز را شما می دانید . خودتان هم در یادگیری فعال باشید .&nbsp;</p>

<p style="direction: rtl;">&bull;&nbsp;به کودکان خود کمک کنید تا از تجربه های خوب و بد درس بگیرد . ( فقط به خوب ها اکتفا نکنید)&nbsp;</p>

<p style="direction: rtl;">&bull;&nbsp;یادتان باشد که نوجوانان &nbsp;هنوز والدین، اقوام و بستگان را اولين الگوی خود مي دانند .</p>

<p style="direction: rtl;">&bull;&nbsp;یادتان باشد که اکثر والدین موافقند که روشی را که برای رفتار با نوجوان خود انتخاب می کنند بیشترین تاثیر را روی آنان دارند .</p>

<h3 style="direction: rtl;">&nbsp;</h3>

<h3 style="direction: rtl;"><strong>كودكان چه چیزی نیاز دارند بدانند :&nbsp;</strong></h3>

<p style="direction: rtl;"><strong>کودکان در کلاس های اول تا سوم نیاز دارند بدانند&nbsp;</strong></p>

<p style="direction: rtl;">&bull;&nbsp;نام دستگاه تناسلی شامل آلت تناسلی، دودول، بیضه ها ، مقعد، واژن رحم ، تخمدان ها</p>

<p style="direction: rtl;">&bull;&nbsp;اسم های علمی مانند: ادرار، مدفوع، مثانه، حالب(مجرای ادرار) نه کلماتی چون ( جیش و پی&nbsp;پی&nbsp;)&nbsp;</p>

<p style="direction: rtl;">&bull;&nbsp;اين كه&nbsp;باروری/ تولید مثل وقتی رخ می دهد که اسپرم مرد به تخمک خانم در ارتباط جنسی می رسد .&nbsp;</p>

<p style="direction: rtl;">&bull;&nbsp;اینکه بچه ابتدا به صورت جنین در رحم رشد می کند و از واژن خارج می شود .</p>

<p style="direction: rtl;">&bull;&nbsp;تفاوت بین دستگاه گوارش و دستگاه تولید مثل .</p>

<p style="direction: rtl;">&bull;&nbsp;همه چیز در مورد قاعدگی و وقایع مشابه مرتبط با سلامت و اطلاعات پایه مورد تغييرات زمان بلوغ.&nbsp;&nbsp;</p>

<p style="direction: rtl;">&bull;&nbsp;نیاز به بحث در مورد کاندوم در این سن نیست .&nbsp;</p>

<p style="direction: rtl;">بچه ها در این سنین فکر می کنند&nbsp;که دستگاه تولید مثل ، دستگاه اداری و گوارشی هر دو يكي هستند و از یک مسیر تخلیه می شوند و به آن جیش ، پی&nbsp;پی&nbsp;می گویند . آنها نیاز دارند بدانند قاعدگی در دختران زمانی رخ ميدهد که بدن وی شروع به رشد می کند تا به مرحله بلوغ برسد .&nbsp;شما ممکن است بگویید به این &quot;واقعیت های زندگی &quot; می گویند&nbsp;و اینکه توضیح دهید : رحم در هرماه یک تخت خواب نرم برای جنین درست می کند که پر از مایع است . پوست آن نرم و کمی هم خون در آن جمع می شود . هر ماه وقتی جنینی جود نداشته باشد رحم این تخت را عوض کرده و آن را به حالت اولیه بر می گرداند و موادی که در آنجا جمع شده اند از طریق واژن خالی می شوند . در پسر بچه ها در سنین 8-9 سالگی و بالاتر وقتی بیضه شروع به تولید اسپرم می کند &nbsp;ترشحی &nbsp;در شب پیدا می کنند. برخی شب ها وقتی کودکان سریع به خواب می روند مقداری اسپرم از آلت تناسلی&nbsp;با فعالیت هورمون های بدن&nbsp;آنان بیرون می آید . این اتفاق معمولاً به هنگام شب رخ می دهد و مثل یک مایع شیری رنگ است و مقدار آن به اندازه یک قاشق است و لباس خواب یا پیرژامه پسران را خیس و یا مرطوب می کند . قاعدگی در دختران و ترشح شبانه در پسران از مسائل خصوصی هستند ولی سری نیستند .</p>

<p style="direction: rtl;">&nbsp;</p>

<p style="direction: rtl;"><strong>کودکان در کلاس 4 تا هفتم&nbsp;نیاز دارند بدانند&nbsp;</strong></p>

<p style="direction: rtl;">&bull;&nbsp;تمام اطلاعات مورد قبلی به علاوه</p>

<p style="direction: rtl;">&bull;&nbsp;همه چیز در مورد تغییرات بلوغ در بدن&nbsp;</p>

<p style="direction: rtl;">&bull;&nbsp;اطلاعات پایه در مورد حاملگی و بیماری های قابل انتقال از طریق جنسی&nbsp;</p>

<p style="direction: rtl;">&bull;&nbsp;چگونه در مورد بدن كامل كه موضوعي تجاري، مورد توجه و محبوبو در عين حال تحريف شده سئوال كنند و يا آن را نقد كنند.&nbsp;</p>

<p style="direction: rtl;">&bull;&nbsp;چگونه در مورد اینکه وسایل ارتباط جمعی مثل تلویزیون، سینما، فیلم ها و ویدیو موسیقی ها و برخی از بازی های کامپیوتری نمایش غلطی از روابط جنسی نشان می دهد .&nbsp;</p>

<p style="direction: rtl;">&bull;&nbsp;چگونه موضوع جنس &nbsp;و پرونوگرافي بیش از حد بزرگ نمایی شده و اكثر اين &nbsp;افراد استثمار و بهره برداري مي شوند؟&nbsp;</p>

<p style="direction: rtl;">&bull;&nbsp;اینکه یک نوجوان مجبور نيست که از نظر جنسی فعال باشد .&nbsp;</p>

<p style="direction: rtl;">این ممکن است آخرین شانس شما برای صحبت کردن باشد . در این سن آنان میلیون ها سوال در ذهن خود دارند و اصلاً&nbsp;آنرا بر زبان نخزاهند اورد و نخواهند پرسید . آن ها ممکن است در مورد همجنس بازان و ارتباط آنان سوالات زیادی داشته باشند . شما مي توانيد با&nbsp;استفاده از فرصت های پیش آمده به هنگام&nbsp;نگاه کردن به فیلم و یا برنامه سینمایی با هم &nbsp;و در صورتی که آن ها نيز علاقه مند باشند بحث &nbsp;در مورد مسايل جنسي را باز کنید. &nbsp;با آنان&nbsp;صحبت کنید. یکی از فرصت های خوب برای این کار زمان رانندگی است&nbsp;. ادبي صحبت كردن را كنار بگزاريد. سعی کنید بیشتر از واژه&nbsp;&quot;علم بدن&quot; استفاده کنید یا سکس /روابط جنسی .</p>

<p style="direction: rtl;">&nbsp;</p>

<p style="direction: rtl;"><strong>نوجوانان در کلاس 7 تا 12 (&nbsp;گروهی که نمی دانند چه چیز را نمی دانند ) باید بدانند:&nbsp;</strong></p>

<p style="direction: rtl;">&bull;&nbsp;تمام اطلاعات بالا به علاوه :&nbsp;</p>

<p style="direction: rtl;">&bull;&nbsp;اطلاعاتی در مورد نحوه درست استفاده کردن از وسایل پيشگيري&nbsp;از بارداری و میزان شکست هر وسیله (به خصوص در سال هاي اخر دبيرستان)&nbsp;</p>

<p style="direction: rtl;">&bull;&nbsp;اطلاعات با جزئیات بیشتر در مورد رابطه جنسی ایمن، بیماری های قابل انتقال از طریق جنسی&nbsp;</p>

<p style="direction: rtl;">&bull;&nbsp;اطلاعات در مورد&nbsp;تفاوت بین رابطه های سالم و ناسالم&nbsp;</p>

<p style="direction: rtl;">&bull;&nbsp;اگاهي در مورد ارتباط بين مصرف الكل و مواد و روند تصميم گيري در نوجواني و ارتباط ابن با رابطه جنسي. &nbsp;</p>

<p style="direction: rtl;">&bull;&nbsp;انتقال تجربه والدين/ ديگران &nbsp;در مورد مهارت هاي مذاکره ، چگونگی رد کردن خواست های دیگران (سيگار مواد و الكل)، مهارت های ارتباطی مثل اين كه چگونه یک رابطه را قطع کنند .</p>

<p style="direction: rtl;">&bull;&nbsp;اطلاع در مورد اینکه وقتی با دکتر ملاقات می کنند چه انتظاری از وی داشته باشند .</p>

<p style="direction: rtl;">&nbsp;</p>
<p><strong><span dir="RTL">تهیه و جمع آوری :</strong> دكتر بتول موسوي  - متخصص طب پيشگيري  </span></p>
<p><strong><span dir="RTL">منبع :&nbsp;</strong>&nbsp;Hickling, M.(2008).The New Speaking of Sex. Northstone: kelowna, BC</span></p>



