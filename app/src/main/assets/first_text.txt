رشد در کودکان: نشانه های بارز
5 الی 7 سالگی
- تغييرات فیزیکی
• رشد فيزيكي در اين سنين به صورت ثابت و کند است. 
-تغييرات  جنسی :
• کودکان در آخرين  مرحله تحقق پايه اصلي هويت جنسي خود هستند . آنان نقش بالغین را بوسيله بازي معكوس جستجو می کنند . مثلاً در خانه بازي هر کودکی نقش هاي متفاوتی  را در موقعیت زمانی خاص بازي مي كند.
• معمولاً با والد ناهمجنس خود رابطه ی خاصی را در ارزو مي پروراند و در عين حال به دنبال ارتباط قوی  با والد همجنس خود نیز هست .
• شناخت و كشف بدن در این مرحله معمول است .  آگاه از تفاوت هاي  جنسي و تولید مثل  اند ولي علاقه ای به این موضوع نشان نمی دهند .
• رسانه های جمعی روی درک آنان از نقش خانواده مرد / زن تاثیر می گذارد . والدین نیز به اميد تاثير در اين فرايند نقشي را به طور معمول و يا غير معمول مي پذيرند. 
-رشد :
• کلمات مرتبط با موضوع جنس را می آموزند. به دليل تاثير گروه همسالان به نظر مي رسد صحبت كردن در  مورد اصطلاحات جنسي كار بدي است.   
• سوالاتی در مورد حاملگی، نحوه تولد و نوزاد می پرسند . ممکن است سوالاتی از نقش پدر در روند تولید مثل داشته باشند .علاقه مند اند که رفتار حیوانات و انسان ها را مقایسه کند .
• شروع به تمیز دادن بین رفتار قابل قبول و غیر قابل قبول می کنند .
• با بدن خود متواضع می شوند . شروع آگاهی نسبت به بدن خود سبب می شود تمايل به حفظ حريم خصوصي و احساس شرم در آن ها بیشتر بروز كند.
•  رشد هويت جنسي در اين دوره با انتخاب برنامه هاي اوقات فراغت، راه هاي ابراز احساسات و انتخاب موضوعات مدرسه ادامه دارد.  
8 سالگی تا 12 سالگی
کودکان در سنين پیش از نوجوانی آگاه و علاقه مند و تحت تاثير موضوعات جنسی زندگی خودشان هستند.  کودکان در اين دوره معمولاً کنجکاو بوده و سئوالات زیادی می کنند . این دوره ممكن است در کودکان بسیار احساسی باشد و آنان در زمان گذر از برزخ کودکی به نوجوانی ممکن است احساساتي بوده و زود گریه کنند .
- روند فیزیکی/ جسمی : 
• این دوره با تجربه تغییرات جسمی بلوغ آغاز می شود (بزرگ شدن دستگاه هاي تناسلی ،سینه ها و غيره ) 
• برخی دختران شروع قاعدگی را تجربه می کنند . دختران نیاز دارند که برای شروع قاعدگی آماده باشند و پسران نیز نیاز دارند در مورد ترشحات مشابه (خواب های مرطوب) اطلاعاتي بدانند. دختران و پسران باید از این روندهاي مربوط به جسم خود و جنس مخالف خود اطلاعات کسب کنند .
- روند جنسی : 
• در اين دوره تاثير گروه هم سالان روی تصویر كودك از خود افزايش يافته است.  اصلی ترین اتصال و توجه كودك در اين سن هنوز به  همجنس خودش است .
• در این سن برخی از کودکان ممكن است خود ارضایی کنند . 
- روند رشد : 
• کودکان شروع به جداشدن از والدین می کنند . در اين دوره كودكان یاد میگیرند که دوستان می توانند فرهنگ ها و عقايد متفاوتی داشته باشند و در عین حال با هم دوست باشند . در اين دوره ي دوستان در كنار هم کل واقعیت های زندگی را با هم تجربه می کنند .
• تغییرات جسمی و احساس پيش از نوجواني می تواند مثبت باشد، اگر این طور نباشد اين احساس می تواند احساس گناه، گیجی و ناامیدی و شرم را داشته باشد که موجب کاهش ارتباط با خانواده می شود.  در اين صورت ممكن است حمایت کمتری از خانواده دریافت کنند .
• مسئولیت پذیری در خانه افزایش می یابد . والدین را تشويق مي كنند كه تفاوت کمتری بین مسئولیت های دختران و پسران در این سن قائل شوند . تبعيض جنسی از همین سنین کودکی آغاز می شود .
 
13 سالگی به بالا
دوره نوجوانی نه تنها با تغییرات جسمی بلکه با تغییرات رفتاری مهمی همراه است . این تغییر جدید همراه آگاهی و شناخت جنسی است .
- روند فیزیکی / جسم :
• ادامه تجربه تغییرات جسم تا رخداد کامل بلوغ. به طور متوسط ، دختران دو سال زودتر از پسران رشد و تکمل جنسی را آغاز می کنند .
• قاعدگی یا تولید اسپرم : در دختران قاعدگی در سنین 16-14 رخ می دهد و انزال در پسران در حدود 15 سالگی.
- روند جنسی : 
• علاقه بیشتر به موضوعات جنسی، تجربه در اين نوجوانان بیشتر به صورت تخیلات جنسی بوده و آن را به عنوان راهي برای درک نقش جنسی خود استفاده می دانند.
• تمایل دارند که به طور بیشتری تحت تاثیر نظر گروه همسالانشان باشند . 
• در این دوره نوجوان تمایل به واردشدن در روابط عاشقانه دارند و علاقه مند به تجربه روابط عاشقانه هستند.
• ممکن است به جنس مثل خودش گرایش داشته باشد به خصوص که در این دوره امکان خود ارضایی وجود دارد بیشتر جذب هم جنس خود می شود . اين لزوما به معناي جهت گيري تمايل به هم جنس نيست.  
• ممکن است نوسانات خلقی را زياد تجربه کنند .
- روند رشد : 
• قویاً می خواهند مستقل باشند، کودک ممکن است رو در روی والدین بایستد .
• به ظاهر جسمی خود بیشتر آگاه است. گاهي نسبت به ان بي توجه و گاهي بيش از حد به خود توجه مي كنند. 
• این توانایی را پیدا می کند که شرایط مختلف را در یک یک موقعیت شناسایی کند . 
• تمایل دارد که موضوعات انتزاعی در گیر شود و گاهاً از واقعیت جدا می شوند . ممكن است تفکرات و احساساتی داشته باشد که خاص باشد، گاها احساس جاودانگی دارد و فکر می کند هیچ اتفاق بدی برای او نخواهد افتاد . (باور دارد: این اتفاق برای من نمی تواند بیافتد ) 
• درک آینده برای آنان محدود است . بنابراین صحبت کردن در مورد عواقب کاری که در سال هاي بد رخ خواهد داد برای او بی تاثیر است مگر اینکه قسمتی از اثر آن مربوط به حال و الان وی باشد. 
• اغلب احساس تنها بودن را دارد : "من تنها هستم" ، "هیچ کس مرا درک نمیکند" ، "من استثنا هستم" ، "هیچ کس چیزی را که من تجربه کردم را تجربه نکرده یا نمی کند".  
• تمایل به تجربه در آن ها زياد است، امتحان کردن نقش های مختلف برای شناخت خود .
• شروع به تعریف کردن ارزش های شخصی خود با كمك و راهنمايي خانواده ، هم سالان و جامعه می کند .
• نیاز دارد که والدین و حمایت محیطی او را درک کنند . 
• نوجوان به سرعت به سمت بالغ شدن حرکت می کند . این دوره ارزیابی مجدد نوجوان است . نوجوان نیاز دارد استقلال خود را از خانواده و همسالان خود ايجاد کند، بتواند با جنس مخالف خود ارتباط برقرار کند و براي وارد شدن به فضاي كار خود را آماده كند و در نهایت شروع به ساختن هويت و یک فلسفه با معنی از زندگی شود . 
 
دختران در سنین 13-11 سالگی و پسران در سنین 14-12 سالگی ( ابتدای نوجوانی)
- روند جسمی/فیزیکی :
• شروع جهش رشد. 
• تغییرات بزرگی در ظاهر بدن
- روند جنسی:
• داشتن دوست از هم جنس خود بسیار مهم می شود .
• گروه همتایان و هم سن و سالان بسیار اثرگذار هستند ( این یک منبع مهم برای مقایسه چه چیزهایی پذیرفته است و چه چیزهایی پذیرفته نیست، رفتار  و يا مدل پوشش). 
 
- روند رشد : 
• تفکر بیشتر عيني است تا انتزاعی. 
• بيشتر آگاه از زمان حال هستند تا آینده ؛ به عواقب سریع یک واکنش توجه می کنند تا به عواقب طولانی مدت آن.  
 
دختران گروه سنی 14-13 سالگی و پسران 17-14 سالگی ( ميانه نوجوانی)
- روند جسمی: 
• ادامه رشد جسمی ولی نه به سرعت
• شروع قاعدگی در دختران
• شروع انزال در پسران
- روند جنسی :
• مورد پذیرش گروه همسالان بودن همچنان بسیار مهم است .
• ایجاد استقلال بیشتر می تواند سبب درگیری شود چرا که آنان امنیت و آزادی به طور همزمان مي خواهند.
•  با فعالیت هورمون های جنسي در فرد تمایل جديدي به تجربه فعالیت جنسی و احساسی تمايل به آن در نوجوانان شكل مي گيرد.  
• قرار گذاشتن و ایجاد رابطه در اين زمان عموماً کوتاه مدت هستند .
• ارتباط با جنس مخالف بیشتر جنبه شناخت و کسب تجربه را دارد. 
- روند رشد : 
• برای تفکر انتزاعی توانمند شده و بیشتر به آینده آگاه است . 
• در دوره های استرس، مجددا به به تفکر عيني بر می گردند. 
 
دختران و پسران در سنین 19-15 ( انتهای نوجوانی)
- روند جسمی : 
• تغییرات جسمی پایدار می شود .
- روند جنسی :
• انطباق با گروه همسالان اهمیت کمتری پیدا می کند .
• رابطه با والدین شبيه بزرگسالان می شود . 
• تمایل به فعالیت جنسی افزایش می یابد . 
• تمایل براي صميميت افزایش می یابد . 
• رابطه دوستی عمیق تر شده و شریک خود مورد توجه قرار می گیرد . 
- روند رشد : 
• در این زمان نوجوان توانایی تفکر انتزاعی را پیدا می کند ، می تواند برای مشکلات راه حل در نظر بگیرند، و رابطه علت و معلول را پیش بینی کند .
• برنامه ریزی برای آینده در این دوره شکل می گیرد . 
 
ارتباطات          
صحبت کردن در مورد جنس و روابط جنسی با کودک خود
• به سئوالات کودکان خود همان موقع که سئوالات را می پرسند پاسخ دهید و آنرا به تاخیر نیاندازيد. 
• به دقت به سئوال او گوش دهید و مطمئن شوید سئوالات او را درست فهمیده اید . 
• برای کودکی که سئوالي از شما نمی پرسد وقت های مهم برای آموزش را شناسایی کنید . مثلاً حاملگی یکی از دوستان یا بستگان شروع خوبی خواهد بود برای بحث در مورد اینکه چگونه جنین در رحم مادر رشد می کند . برنامه های تلویزیون، مقالات و کتاب ها سایر ابزاری هستند که برای شروع و ادامه بحث می توانند موثر باشد . 
• سعی نکنید در جلسه اول تمام مطالب را پوشش دهید در عین حال نگران نباشید اگر زیاد اطلاع رسانی کردید .
• فرزند شما اطلاعات را می گیرد و آن را به سایرین نیز انتقال می دهد . گاهاً از هر جایی نیز جملاتی را می شنوند كه از شما در مورد ان بعداً از شما می پرسند . 
• با زبان ساده و متناسب سن وی با او صحبت کنید . مثلاً برای کودک سه ساله مي توانيد بگويد: "کودکان در قسمتی از اندام مادرشان به نام رحم رشد می کنند." و برای کودک 6 ساله سؤال مهم اين است که چگونه جنين در آنجا رشد می کند و چگونه خارج می شود .
• از واژه های درست استفاده کنید. بچه به هنگام استفاده از استعاره ها براي اندام هاي جنسي گيج مي شوند. 
• بررسی كنيد آنها در اين مورد چه می دانند. به طور اجتناب ناپذيري، کودکان در مدرسه از سایر همکلاسی های خود اطلاعاتی کسب می کنند که نمی فهمند . سعی کنید با باز كردن و بحث در مورد اين موضوع بفهمید کودکان خود در مورد موضوع خاص جنسي چه مي گويند. مثلاً بپرسید " خودت در مورد تولد نوزاد چه چیزی می دانی ؟ " این روش سبب علاقه جهت ادامه بحث و حتی رفع اطلاعات نادرستی می شوند که آنها دارند.  
• اجازه بدهید کودکان بدانند شما چه فکری می کنید، و چه استانداردهای رفتاری در خانه قابل قبول و درست است .
• مهم است که کودکان بدانند چه چیزی از نظر اجتماعی مناسب/نامناسب است و اینکه بدانند اگر سوالي داشتند و یا مشکلی پیدا کردند چکار کنند . به تدریج با بلوغ ضروری است که به کودکان بیاموزیم که بفهمند استانداردهای دیگران ممکن است با استانداردهای آن ها متفاوت باشد. 
• از گفتن جمله "نمی دانم" احساس شرمندگی نکنید، شما می توانید بگویید " یه کمی احساس ناراحتی و شرم می کنم ولی لازم است در این مورد صحبت کنیم و با هم پاسخی برای آن پیدا کنیم " 
 
صحبت در مورد جنسیت با نوجوان خود 
به عنوان والد چه می توانم انجام دهم .
ایجاد یک فضای باز، صادقانه و ارتباط دو طرفه مهمترین کاری است که والدین می توانند انجام دهند تا از بروز مشکلاتی چون مصرف مواد ، الکل و تصمیمات مربوط به مسايل جنسی و رابطه بین هم سالان جلوگیری کند . 
براي ايجاد و حفظ ارتباط دوطرفه بين شما و نوجوانتان  پیشنهادهای زیر را می کنیم : 
• به خاطر داشته باشید که کودکان به آنچه شما می گویید و عمل می کنید اهمیت می دهند، هر چند گاها این چنین به نظر شما نرسد. 
• با تصمیمات درست سلامتی  مثل تصميم شما در مورد مصرف مواد-الکل و سیگار ميزان مسئوليت خود را نشان دهيد. 
• تلاش زیادی کنید که با نوجوانتان صحبت کنید .
• وقتی موضوعی در تلویزیون ، اخبار، موسیقی و غیره مطرح می شود سعی کنید آنرا باز کرده و در مورد آن با فرزند خود بحث کنید . در این زمان سعی کنید نشان دهید ارزش های معني دار، واقعی و مهم را چگونه بشناسند . 
• از نوجوانتان بخواهید افکار و نظرات خود را بیان کنند . این راهی است برای اینکه بتوانید ارزش هايي كه به آن باور داريد را مشخص کنید . 
• کارهای متفاوتی را با فرزندانتان انجام دهید . در زندگی آنها به طور فعال حضور/وجود داشته باشید . 
• کودکانتان را تشویق کنید که در تعیین مسیر زندگی نقشي فعال داشته باشند نه نظاره گر .
• طوری وانمود نکنید که همه چیز را شما می دانید . خودتان هم در یادگیری فعال باشید . 
• به کودکان خود کمک کنید تا از تجربه های خوب و بد درس بگیرد . ( فقط به خوب ها اکتفا نکنید) 
• یادتان باشد که نوجوانان  هنوز والدین، اقوام و بستگان را اولين الگوی خود مي دانند .
• یادتان باشد که اکثر والدین موافقند که روشی را که برای رفتار با نوجوان خود انتخاب می کنند بیشترین تاثیر را روی آنان دارند .
كودكان چه چیزی نیاز دارند بدانند : 
کودکان در کلاس های اول تا سوم نیاز دارند بدانند 
• نام دستگاه تناسلی شامل آلت تناسلی، دودول، بیضه ها ، مقعد، واژن رحم ، تخمدان ها
• اسم های علمی مانند: ادرار، مدفوع، مثانه، حالب(مجرای ادرار) نه کلماتی چون ( جیش و پی پی ) 
• اين كه باروری/ تولید مثل وقتی رخ می دهد که اسپرم مرد به تخمک خانم در ارتباط جنسی می رسد . 
• اینکه بچه ابتدا به صورت جنین در رحم رشد می کند و از واژن خارج می شود .
• تفاوت بین دستگاه گوارش و دستگاه تولید مثل .
• همه چیز در مورد قاعدگی و وقایع مشابه مرتبط با سلامت و اطلاعات پایه مورد تغييرات زمان بلوغ.  
• نیاز به بحث در مورد کاندوم در این سن نیست . 
بچه ها در این سنین فکر می کنند که دستگاه تولید مثل ، دستگاه اداری و گوارشی هر دو يكي هستند و از یک مسیر تخلیه می شوند و به آن جیش ، پی پی می گویند . آنها نیاز دارند بدانند قاعدگی در دختران زمانی رخ ميدهد که بدن وی شروع به رشد می کند تا به مرحله بلوغ برسد . شما ممکن است بگویید به این "واقعیت های زندگی " می گویند و اینکه توضیح دهید : رحم در هرماه یک تخت خواب نرم برای جنین درست می کند که پر از مایع است . پوست آن نرم و کمی هم خون در آن جمع می شود . هر ماه وقتی جنینی جود نداشته باشد رحم این تخت را عوض کرده و آن را به حالت اولیه بر می گرداند و موادی که در آنجا جمع شده اند از طریق واژن خالی می شوند . در پسر بچه ها در سنین 8-9 سالگی و بالاتر وقتی بیضه شروع به تولید اسپرم می کند  ترشحی  در شب پیدا می کنند. برخی شب ها وقتی کودکان سریع به خواب می روند مقداری اسپرم از آلت تناسلی با فعالیت هورمون های بدن آنان بیرون می آید . این اتفاق معمولاً به هنگام شب رخ می دهد و مثل یک مایع شیری رنگ است و مقدار آن به اندازه یک قاشق است و لباس خواب یا پیرژامه پسران را خیس و یا مرطوب می کند . قاعدگی در دختران و ترشح شبانه در پسران از مسائل خصوصی هستند ولی سری نیستند .
 
کودکان در کلاس 4 تا هفتم نیاز دارند بدانند 
• تمام اطلاعات مورد قبلی به علاوه
• همه چیز در مورد تغییرات بلوغ در بدن 
• اطلاعات پایه در مورد حاملگی و بیماری های قابل انتقال از طریق جنسی 
• چگونه در مورد بدن كامل كه موضوعي تجاري، مورد توجه و محبوبو در عين حال تحريف شده سئوال كنند و يا آن را نقد كنند. 
• چگونه در مورد اینکه وسایل ارتباط جمعی مثل تلویزیون، سینما، فیلم ها و ویدیو موسیقی ها و برخی از بازی های کامپیوتری نمایش غلطی از روابط جنسی نشان می دهد . 
• چگونه موضوع جنس  و پرونوگرافي بیش از حد بزرگ نمایی شده و اكثر اين  افراد استثمار و بهره برداري مي شوند؟ 
• اینکه یک نوجوان مجبور نيست که از نظر جنسی فعال باشد . 
این ممکن است آخرین شانس شما برای صحبت کردن باشد . در این سن آنان میلیون ها سوال در ذهن خود دارند و اصلاً آنرا بر زبان نخزاهند اورد و نخواهند پرسید . آن ها ممکن است در مورد همجنس بازان و ارتباط آنان سوالات زیادی داشته باشند . شما مي توانيد با استفاده از فرصت های پیش آمده به هنگام نگاه کردن به فیلم و یا برنامه سینمایی با هم  و در صورتی که آن ها نيز علاقه مند باشند بحث  در مورد مسايل جنسي را باز کنید.  با آنان صحبت کنید. یکی از فرصت های خوب برای این کار زمان رانندگی است . ادبي صحبت كردن را كنار بگزاريد. سعی کنید بیشتر از واژه "علم بدن" استفاده کنید یا سکس /روابط جنسی .
 
نوجوانان در کلاس 7 تا 12 ( گروهی که نمی دانند چه چیز را نمی دانند ) باید بدانند: 
• تمام اطلاعات بالا به علاوه : 
• اطلاعاتی در مورد نحوه درست استفاده کردن از وسایل پيشگيري از بارداری و میزان شکست هر وسیله (به خصوص در سال هاي اخر دبيرستان) 
• اطلاعات با جزئیات بیشتر در مورد رابطه جنسی ایمن، بیماری های قابل انتقال از طریق جنسی 
• اطلاعات در مورد تفاوت بین رابطه های سالم و ناسالم 
• اگاهي در مورد ارتباط بين مصرف الكل و مواد و روند تصميم گيري در نوجواني و ارتباط ابن با رابطه جنسي.  
• انتقال تجربه والدين/ ديگران  در مورد مهارت هاي مذاکره ، چگونگی رد کردن خواست های دیگران (سيگار مواد و الكل)، مهارت های ارتباطی مثل اين كه چگونه یک رابطه را قطع کنند .
• اطلاع در مورد اینکه وقتی با دکتر ملاقات می کنند چه انتظاری از وی داشته باشند .
 
منبع : 
 Hickling, M.(2008).The New Speaking of Sex. Northstone: kelowna, BC